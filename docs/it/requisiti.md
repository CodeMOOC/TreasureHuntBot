---
title: Requisiti
---

## Ciò che serve per giocare

*Code Hunting Games* sfrutta il sistema di messagistica Telegram per proporre l’esperienza di una “caccia al tesoro” dedicata al *coding* che sia facile da usare per giocatori ed amministratori.
Il sistema è stato progettato per essere quanto più accessibile possibile.

Il gioco si sviluppa come una classica “caccia al tesoro”, con squadre di giocatori che si sfidano alla ricerca di tappe e nella soluzione di enigmi.
I seguenti requisiti devono essere soddisfatti dall’amministratore del gioco e da *almeno* una persona per ogni squadra (il cosiddetto “caposquadra”).

### Uno smartphone

Qualsiasi smartphone relativamente recente che disponga di GPS e di fotocamera è sufficiente.
Il gioco è stato testato con successo sui seguenti sistemi operativi: iOS, Android, Windows Phone.

### Telegram

Telegram è un sistema di messagistica istantanea (come WhatsApp o Facebook Messenger) disponibile grauitamente sull’[iTunes App Store](https://itunes.apple.com/us/app/telegram-messenger/id686449807?mt=8), su [Google Play Store](https://play.google.com/store/apps/details?id=org.telegram.messenger) e su [Microsoft Store](https://www.microsoft.com/store/apps/9N97ZCKPD60Q).
Per poter utilizzare Telegram è necessario disporre di un proprio account personale, che può essere creato gratuitamente.
È necessario fornire un numero di telefonia mobile a Telegram per poter attivare un account Telegram sul proprio dispositivo.

Come tutti gli altri requisiti, solo il caposquadra deve disporre di un account Telegram.
Tuttavia, *Code Hunting Games* permette a chiunque di seguire gli sviluppi delle partite in corso tramite dei “canali pubblici”, ai quali può quindi iscriversi qualsiasi altro partecipante che disponga di un account.

### Scanner di QR&nbsp;Code

Uno scanner QR&nbsp;Code è un’applicazione per smartphone che scansiona i codici a barre quadrati utilizzati dal gioco.

Verificate innanzitutto se il vostro sistema operativo offre questa funzione direttamente tramite la fotocamera, inquadrando il seguente QR&nbsp;Code.
Su iOS&nbsp;11 o recenti versioni di Android, puntando la fotocamera verso un QR&nbsp;Code comparirà un collegamento in sovrimpressione.

IMG

Una volta interagito con il collegamento, si avvierà Telegram e, cliccando sul pulsante “Avvia”, si attiverà la conversazione con il bot.

Se la fotocamera non offre questa funzionalità, vi suggeriamo di installare le seguenti applicazioni: [QR&nbsp;Code&nbsp;Barcode](https://itunes.apple.com/us/app/qrcode-barcode/id811899990?l=en&mt=8) per iOS, [Barcode Scanner](https://play.google.com/store/apps/details?id=com.google.zxing.client.android) per Android e [QR&nbsp;Scanner](https://www.microsoft.com/store/apps/9NBLGGH08M95) per Windows.

### Connessione dati

Il gioco comunica con un “bot” su Telegram per trasmettere informazioni ed istruzioni ai giocatori, il che richiede una connessione dati attiva nell’area in cui si svolge la partita.

In alcuni luoghi al chiuso può non esserci copertura: in questi casi può essere opportuno verificare la presenza di una connessione Wi-Fi.
Ricordatevi che la comunicazione con il bot Telegram è opportunistica: se scansionate un QR&nbsp;Code o risolvete un quesito senza che ci sia copertura, potete aspettare che la connessione venga ristabilita ed la comunicazione con il bot verrà ripristinata automaticamente.

### Batteria

Scansionare QR&nbsp;Code, usare il GPS e comunicare con il bot richiede energia: assicuratevi che lo smartphone del caposquadra sia ben carico quando iniziate a giocare.
Può essere utile portarsi dietro una batteria USB.

## Ciò che serve per creare una partita

